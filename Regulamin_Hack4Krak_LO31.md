# Regulamin Hack4Krak LO31

## 1. Postanowienia ogólne

1. Organizatorami Hack4Krak LO31 (zwanego dalej CTF) są uczniowie klas 2AL, 3AL oraz 3BL, przedstawicielami organizatorów są Jakub Starzyk i Wiktor Popiołek.
2. CTF jest konkursem odbywającym się w formie "Jeopardy CTF" opisanej w [załączniku nr 1](#załącznik-nr-1).
3. Uczestnikiem CTF może być każdy uczeń LO31.
4. Organizatorzy zastrzegają sobie prawo do zmiany regulaminu w dowolnym momencie.

## 2. Rejestracja

1. Rejestracja na CTF odbywa się poprzez formularz dostępny na stronie internetowej CTF [link](https://hack4krak.pl/register).
2. Aby zarejestrować się, uczestnicy muszą stworzyć drużynę składającą się z 1-5 osób.
3. Limit zarejestrowanych drużyn wynosi 10. Może on ulec zmianie decyzją organizatorów.
4. Rejestracja trwa do 27.02.2025 włącznie.

## 3. Przebieg CTF

1. CTF odbywa się w dniu 28.02.2025 w godzinach 8:30-14:30 w salach nr 307 oraz 308.
2. Uczestnicy otrzymają w dniu CTF dostęp do zadań i ich dokumentacji.
3. Za wykonanie zadania i znalezienie flagi drużyna otrzymuje punkty. Liczba punktów za wykonanie zadania zależna jest od liczby zespołów, które rozwiązały zadanie i liczona jest w momencie zakończenia wydarzenia, sposób liczenia punktów za zadanie opisany jest w [załączniku nr 2](#załącznik-nr-2).

## 4. Postanowienia końcowe

1. Uczestnicy CTF zobowiązują się do przestrzegania regulaminu i zasad fair play.
2. Organizatorzy mają prawo do wykluczenia drużyny z CTF w przypadku naruszenia regulaminu lub zasad fair play.
3. W kwestiach nieujętych regulaminem decyzja organizatorów jest ostateczna.

## Załącznik nr 1

- Capture the Flag jest konkursem, w którym uczestnicy mają za zadanie znaleźć ciągi tekstowe/stringi udowadniające pokonanie/przełamanie zabezpieczeń zadania lub złamanie danego kryptosystemu, które nazywane są flagami. Są dwa główne warianty CTFa, ale dla nas ważny obecnie jest tylko jeopardy-style. CTF będzie odbywał się w takim systemie, w którym celem drużyn zawodników, jest odnajdywanie luk w zabezpieczeniach: stron, aplikacji, systemów informatycznych bądź kryptosystemów przygotowanych przez organizatorów. Przy każdym zadaniu dodatkowo będzie dokumentacja, mająca za zadanie ułatwiać ich wykonywanie. 

## Załącznik nr 2

- jeżeli zadanie rozwiąże 1 lub 2 drużyna, liczba punktów za rozwiązanie zadania wynosi 500,
- jeżeli zadanie rozwiąże 3 lub więcej drużyn, liczba punktów za rozwiązanie zadania obliczana jest wg wzoru: $500 - (n-2)\frac{400}{m-2}$, gdzie n to liczba drużyn, które rozwiązały zadanie, a m to liczba wszystkich zapisanych drużyn.

### Regulamin ostatni raz aktualizowany: 20-02-2025